# Refleksjonsrapport - Programmering med KI

## 1. Gruppeinformasjon

**Gruppenavn:** Ki-Krigerne

**Gruppemedlemmer:**
- Kyrre Vikanes Johannessen - 231585
- Fredrik Ansnes - 231567
- Johannes Roaldstad - 211296

**Dato:** 05.12.25

---

## 2. Utviklingsprosessen

### 2.1 Oversikt over prosjektet
Vi valgte å ta en av prosjektforslagene som ble lagt ut: Kurs FAQ-Chatbot. Altså en chatbot som skal svare på spørsmål om emnene på høgskolen i Molde. Vi hadde et ønske om å implementere flere funksjoner som f.eks foredragsnotater og en to-do liste slik at det ble en helhetlig studenthjelpe-app som kunne hjelpe studenter med hva som helst, men det lot seg ikke gjøre på grunn av begrenset tid.  

### 2.2 Arbeidsmetodikk
- Hvordan fordelte dere oppgaver?
Alle vi bor på campus, noe som har gjort det enkelt å møte hverandre fysisk. Vi har derfor samarbeidet muntlig og fordelt på oppgaver litt flytende. Alle tre har gjort litt av alt. Vi synes det ble best å ha en person som jobbet med Gemini og hadde prosjektet åpent i VSCode, mens de andre bidro på andre måter. F.eks: Fredrik satt med sin pc og snakket med Gemini, mens Johannes så på en presentasjon/video fra canvas, slik at vi visste hva neste steg var. Samtidig som dette satt Kyrre og noterte ned ting som kunne være nyttig i forbindelse med refleksjonsrapporten. Hvis Fredrik var usikker på hvordan han skulle formulere en prompt til Gemini, spurte han Kyrre og Johannes om hjelp. Underveis byttet vi på rollene slik at alle fikk gjort litt av alt.
 
- Hvilke verktøy brukte dere for samarbeid og hvordan det fungerte? (f.eks. Git, og Teams)
Siden vi kjente hverandre fra før og bor veldig nære hverandre, jobbet vi ofte fysisk sammen. Likevel brukte vi noen verktøy for samarbeid. Vi brukte selvfølgelig github til lagring og oppdatering av prosjektet. Teams brukte vi ikke så mye, men noen ganger til å sende filer. Vi brukte Snapchat til å avtale tidspunkt for å møtes. Vi brukte google docs til å skrive dokumenter som denne refleksjonsrapporten, og for å dele prompter/jobbe med prompter samtidig. Vi synes dette fungerte godt. Github var helt nytt for alle tre, så det tok litt tid å komme inn i det, men utover det brukte vi bare verktøy vi var kjent med, og vi vil påstå at alle verktøyene bidro til bedre samarbeid. 

- Hvordan brukte dere KI-verktøy i prosessen?
Naturligvis brukte vi Gemini CLI integrert i terminalen. Gemini produserte all koden i prosjektet og det meste av dokumentasjonen og diverse andre filer i github repoet. Dette ble gjort ved hjelp av prompting frem og tilbake med KI-agenter fra BMAD-metoden. I tillegg brukte vi ChatGPT en god del, både til å feilsøke og til å gi oss ideer. Til for eksempel arkitektur delen brukte vi ChatGPT til å hjelpe oss med å bestemme hvordan den skulle settes opp, da vi ikke har erfaring med det.

### 2.3 Teknologi og verktøy
Liste over de viktigste teknologiene og verktøyene vi brukte
- Frontend: HTML, CSS, Tailwind, React, Vite, 
- Backend: Python, UV, FastAPI, alembic, uvicorn,
- Database: PostgreSQL, SQLite,
- KI-verktøy: Gemini CLI, ChatGPT5 og ChatGPT5.1
- Andre verktøy: Visual Studio Code, BMAD, Powershell 

### 2.4 Utviklingsfaser

**Fase 1: Planlegging**
- Hva gjorde dere i denne fasen?
Fase 1 var relativt simpel. Vi startet med å velge hva prosjektet skulle gå ut på, og vi valgte en Kurs-FAQ chatbot. Når vi hadde bestemt oss for prosjektet skulle vi lage en proposal.md fil. Hovedformålet med denne fila er å beskrive hva prosjektet handler om. Altså hva er det vi skal lage. Proposal.md filen lagde vi i samarbeid med ChatGPT, vi ga ChatGPT et utkast og spurte om områder som kunne forbedres. Etter en liten frem og tilbake med ChatGPT endte vi med den endelige proposal.md filen som skulle brukes til prosjektet.

**Fase 2: Utvikling**
- Hva gjorde dere i denne fasen?
Selve utviklingen blir gjort av KI-agenter som er skapt på forhånd. Dette skal simulere en agil arbeidsstil hvor KI-agenter inntar roller som f.eks Scrum Master, Developer, Analyst osv. Vår rolle i denne utviklingen er å “styre” KI-agentene ved å sende prompter og kjøre kommandoer. Prosessen startet med å ta i bruk UX-designer agenten hvor vi sammen med agenten skapte 3 ux-design filer. Etter det validerte vi ux-designene. Så tok vi i bruk architect agenten som vi brukte til å lage arkitekturen for prosjektet. Når vi chattet med gemini under genereringen av arkitekturen brukte vi ChatGPT til å hjelpe oss med å bestemme noe av strukturer i tillegg til å skrive gode prompts vi kunne sende til gemini. Når arkitekturen var ferdig, byttet vi til product-manager agenten som vi brukte til å generere epics og user stories. Her også brukte vi ChatGPT en god del til å få gode ideer og til å formulere stories på en god måte, dette sparte oss også for en god del tid. Så var det tid for en sprint. Det startet med at vi brukte sprint-manager agenten til å skape sprint-artifacts mappen med en sprint-status fil. I denne filen var det en oversikt over alle epics og stories + status over disse. Så begynte en prosess med å lage en story med sm-agenten for å så utvikle storyen med developer-agenten. Dette var en tidskrevende prosess med rullering av sm og dev agenten. Etter hver story var utviklet, brukte vi også dev-agenten til å gi en kode-review for å forsikre oss om at ting var gjort ordentlig. Når alle storyene var ferdig utviklet og reviewed var det fortsatt noen problemer med oppstart av serverene. Derfor brukte vi ChatGPT til å finne feil og løste opp disse manuelt i de diverse filene. Sammen med ChatGPT fikk vi løst opp i mange av feilene i koden slik at vi fikk en noenlunde fungerende app, selv om den ikke ble like avansert som vi ønsket. 

---

## 3. Utfordringer og løsninger

### 3.1 Tekniske utfordringer

**Utfordring 1: [Loop-deteksjon]**
- Problem: 
Gemini CLI har en funksjon hvor den detekterer potensielle loops som kan oppstå, som ofte er en hjelpsom funksjon. Denne gangen var den ikke hjelpsom. Når den oppdager en potensiell loop sier den ifra om dette og gir deg to valg. Du kan enten beholde loop deteksjonen eller du kan skru av loop deteksjonen for resten av sesjonen. Dette “tvinger” oss til å skru av en nytting funksjon, eller stoppe prosessen og begynne på nytt. I dette tilfellet holdt dev agenten på med testing, som var en repetitiv prosess som dermed ble oppdaget av loop deteksjonen.  
- Løsning: 
I dette tilfellet valgte vi å skru av loop deteksjonen slik at vi kunne fortsette. Dette innebærte at vi måtte følge med selv, i tilfelle det skulle oppstå en loop.
- KI sin rolle: Hvordan hjalp eller hindret KI dere?
KI spilte ingen rolle i dette problemet fordi det var et problem utenom KI og som ble løst ved vår avgjørelse. 

**Utfordring 2: [Inkonsekvent greeting]**
- Problem:
KI-agentene skal gi en greeting hver gang den blir aktivert. I denne hilsningen skal den gi en liste over tilgjengelige kommandoer.

- Løsning: 
Noen ganger gikk det fint, vi lærte oss kommandoene utenat så vi trengte ikke å se dem for å huske hva vi skulle skrive. Andre ganger skjønte ikke agenten hva den skulle gjøre og vi måtte stenge ned terminalen og åpne en ny.

- KI sin rolle:
KI agentene skjønte ikke hva alltid hva den skulle gjøre, noen ganger startet den prosessen av seg selv, noe som skapte unødvendig forvirring og brukte tid.

### 3.2 Samarbeidsutfordringer
- Utfordringer knyttet til teamarbeid og kommunikasjon
Vi hadde store ambisjoner for dette prosjektet og undervurderte hvor lang tid enkelte ting tok, og hvor forskjellige timeplanene våre var. Vi er gode venner og har jobbet med gruppearbeid/teamarbeid før, men slik som før er det ikke alltid vi er like seriøse og fokuserte (det kan bli en del tull og tøys). Vi hadde god kommunikasjon underveis, men problemet var at vi hadde forskjellige fag, tidspunkt for treninger og jobb som gjorde at det ikke var like lett å møtes som vi først tenkte. Vi burde tidligere ha lagt en plan med konkrete datoer for prosjektarbeid. Vi løste utfordringene ved å gjøre prosjektet mindre avansert enn vi først tenkte, og ved å sette en plan for hver session. Altså vi lagde en liten plan på forhånd før hvert møte, slik at vi hadde noe konkret å forholde oss til og slik at vi hadde et mål for økten.   

### 3.3 KI-spesifikke utfordringer
[Problemer spesifikt knyttet til bruk av KI]
- f.eks. Feil kode fra KI, misforståelser, inkonsistent kvalitet
Dev agenten presterte i å overskrive den ene story filen når den skulle legge til Senior Dev notes. Denne storyen hadde vi ikke comittet så vi hadde ingen backup av den og måtte starte på nytt. 
- Hvordan håndterte dere disse?
Siden vi ikke hadde comittet noe, måtte vi ta en “git restore” og starte på nytt. 

---
## 4. Kritisk vurdering av KI sin påvirkning

### 4.1 Fordeler med KI-assistanse
- Reflekter over de positive aspektene
Bruken av KI-assistanse hadde stor påvirkning på både arbeidsflyt og effektivitet, og gjorde det langt enklere å gjennomføre prosjektet. Med begrenset programmeringskunnskap, fungerte KI som læremester og en hjelpepinne til hvordan programmering fungerer. KI gjorde utviklingsprosessen raskere, siden vi slapp å lete etter syntaks eller eksempler på nett, da kunne vi generere fungerende kode direkte i terminalen. Noe som reduserte tiden fra ide til implementasjon ganske mye. Koding: Gemini genererte kodeblokker på kort tid. Ting som ville tatt oss timer eller dager, som å sette opp API endepunkter, formatere frontend komponenter eller konfigurere databaseintegrasjon. Alt dette ble utført vesentlig mye raskere.

**Effektivitet og produktivitet:**
- Hvordan påvirket KI arbeidshastigheten?
Vi hadde og har fortsatt en veldig begrenset evne til å kode. Vi har ikke mye erfaring og ikke veldig stor forståelse. Det faktumet at KI produserte all koden i prosjektet gjorde dermed at det gikk mye hurtigere enn det ville ha gjort hvis vi skulle lært oss å kode også faktisk kodet. 
- Eksempler på oppgaver som gikk raskere
Koding: Gemini generer kode mye raskere enn noen av oss evner.

Feilsøking og problemløsing: ChatGPT fant feil veldig fort, mye hurtigere enn hvis vi skulle søkt gjennom google for å finne ut av problemet.

Brainstorming: ChatGPT hjalp oss med å brainstorme diverse tanker og planer rundt prosjektet, og hjalp oss med å bestemme hvilket prosjekt vi skulle velge.

**Læring og forståelse:**
- Hva lærte dere ved å bruke KI?
Vi fikk en god forståelse av hvordan en chatbot bygges opp selv om vi ikke skrev koden selv. Vi fikk bedre forståelse rundt konfigurasjon, struktur og mønstre som ble gjentatt flere ganger, og gjennom feilsøking så ble vi mer vant til å kjenne igjen gjentakende mønstre rundt feilbeskjeder og problemer. 
- Bidro KI til bedre forståelse av konsepter?
Vi vil påstå at KI ga oss en bedre forståelse av konsepter i hele prosessen. Selv om KI gjorde mye av den tekniske jobben, lærte vi mye av å bruke den. Verktøyene forklarte ofte hvorfor en løsning fungerte, og vi fikk underveis innsikt i hvordan de forskjellige delene hang sammen. 
**Kvalitet på koden:**
- Hvordan påvirket KI kodekvaliteten?
Generelt opplevde vi at KI genererte en ren og ryddig kode. Selv når vi ikke visste hvilket rammeverk som var best å bruke, så foreslo KI løsninger og fulgte konsise mønstre. Og sammenlignet med hva vi hadde fått til alene, er kvaliteten på koden mye høyere, som gjør det lettere for oss å forstå. 
- Eksempler på forbedringer KI foreslo
KI kom med flere forslag som forbedret både struktur og kvalitet på prosjektet. KI kom med gode metoder for å håndtere feilmeldinger og uventet output, den kom med forklaringer på problemene, ikke bare løsninger. Noe som hjalp oss, siden vi kunne skjønne problemet og unngå å gjøre samme feil neste gang. Den ga oss forbedringer i struktur, slik at komponentene ble enklere å forstå, og at prosjektet ble mer profesjonelt enn vi kunne lagd selv.

### 4.2 Begrensninger og ulemper
[Reflekter over de negative aspektene]

**Kvalitet og pålitelighet:**
- Eksempler på feil eller dårlige løsninger fra KI
Selv om KI genererte mye kode, og den ofte var korrekt, var det også situasjoner hvor løsningene ikke fungerte som vi forventet. Når man skriver til KI, er det viktig å være konkret og presis, slik at man får det resultatet man er ute etter. KI tolket noen ganger promptene våre feil og skrev kode som ikke passet inn i prosjektet, slik at vi måtte starte på ny og være enda mer konkrete i hva vi ville ha av KI.
- Hvordan oppdaget og håndterte dere disse?
Vi testet manuelt og tok i bruk chatgpt for å analysere feilmeldinger og finne ut hva de betyr. Dette var veldig frem og tilbake og vi måtte være informative og konkrete for å unngå misforståelser, noen ganger måtte vi starte på nytt fordi feilene ble låst inne i Gemini, slik at det alltid ble krøll på outputet. 

**Avhengighet og forståelse:**
- Ble dere for avhengige av KI?
-Når så mye av koden blir generert av KI, er det naturlig at man blir veldig avhengig av verktøyene. Vi ble veldig avhengig av KI, ettersom den tok hånd om det meste av logikken. KI ble utvikleren og vi ble en form for prosjektledere som sa hva KI skulle gjøre. Selv om vi så hva som foregikk, var det flere deler vi ikke fullt forsto.
- Var det tilfeller hvor KI hindret læring?
Generelt har jo på en måte KI hindret læring med tanke på at den har løst problemene for oss istedenfor at vi selv jobbet oss gjennom og feilsøkte. Vi gikk glipp av muligheten til å lære dypere programmeringsferdigheter og formler, men til gjengjeld sparte vi ekstremt mye tid. Vi fikk litt overflateforståelse, men ikke nok kompetanse til å bygge noen lignende applikasjoner helt på egen hånd uten hjelp av KI.

**Kreativitet og problemløsning:**
- Påvirket KI deres egen kreativitet?
KI kan både styrke og hemme kreativiteten. I dette prosjektet merket vi flere begrensninger
- Eksempler på situasjoner hvor KI begrenset kreativ tenkning
KI er glad i de enkle og trygge løsningene, og hvis vi kom med unike ideer rundt prosjektet, merket vi at KI likte de tradisjonelle løsningene. Det kan godt være at vi ikke var konkrete nok, men at KI begrenser kreativ tenkning fordi den liker tradisjonelle løsninger måtte vi akseptere eller så måtte vi være enda mer konkrete på hva det var vi ville. 

### 4.3 Sammenligning: Med og uten KI
- Hva ville vært annerledes?
Uten KI ville vi brukt mye mer tid på å lære grunnleggende programmering og prosjektstruktur. Bare det å sette opp enkle utviklingsmiljø ville mest sannsynlig tatt flere dager. Vi ville stått fast på problemer vi ikke visste hvordan vi skulle løse, og feilsøking ville vært langt mer krevende og frustrerende med vår kompetanse. Mange av de tekniske løsningene som strukturen på backend og databaseoppsett ville vi trolig ikke klart uten hjelp. 
- Hvilke deler av prosjektet ville vært vanskeligere/lettere?
Vanskeligere uten KI: Koding av backend og API-er siden vi ikke hadde noe erfaring. KI identifiserte raskt feil i feilsøkingsprosessen som vi ville brukt lang tid på. Planlegging, KI foreslo gode og rrelativt moderne løsninger basert på hva vi tenkte. 
-Lettere uten KI: Læringsprossessen kunne vært dypere, siden vi måtte skrive alt selv. Og prosjektet ville vært mindre komplekst, siden vi måtte velge enklere løsninger. Det ville vært mindre frustrasjon rundt KI-relaterte misforståelser, men langt mer frustrasjon rundt teknisk kunnskapsmangel. 
- Ville sluttresultatet vært bedre eller dårligere?
Vi vurderer at sluttresultatet ville vært dårligere uten KI. Prosjektet ville enten blitt mye mindre omfattende, eller vi ville ikke rukket å fullføre. KI ga oss muligheten til å lage noe som faktisk fungerer teknisk, selv om vi ikke har kompetanse til å utvikle en applikasjon alene. Samtidig ville vi hatt en dypere teknisk forståelse dersom vi skrev alt selv, men helheten og funksjonaliteten ville vært langt mer begrenset.

### 4.4 Samlet vurdering
- Var KI en netto positiv eller negativ faktor?
- Hva var den viktigste lærdommen om å bruke KI i utviklingsprosessen?
KI hadde en betydelig innvirkning på både prosess og sluttresultat, og etter vår vurdering var bruken av KI en klar netto positiv faktor i prosjektet vårt. Uten KI ville prosjektet tatt betraktelig lengre tid, og sannsynligvis bestått av enklere funksjonalitet. KI gjorde det mulig for oss å utvikle en faktisk fungerende applikasjon til tross for vår begrensede programmeringskompetanse, og den gjorde arbeidsflyten mer effektiv ved å redusere tiden mellom idé, kode og testing.

Samtidig førte KI til utfordringer knyttet til overavhengighet, misforståelser og feil som oppstod når agentene tolket promptene feil eller gjorde uforutsette handlinger. Dette viste oss at KI ikke er en magisk løsning, men et verktøy som fortsatt krever kritisk vurdering, struktur og kontroll fra vår side. Prosjektet hadde sannsynligvis resultert i dypere forståelse av koden dersom vi måtte skrive alt selv, men på bekostning av både fremdrift og kompleksitet.

Den viktigste lærdommen om å bruke KI i en utviklingsprosess er at KI fungerer best som en samarbeidspartner, ikke en erstatning for forståelse. Det krever presise instrukser, kontinuerlig tilsyn og et tydelig bilde av hva man ønsker å oppnå. KI kan akselerere prosessen dramatisk, men den kan også skape nye problemer dersom man ikke følger med eller kvalitetssikrer alt som blir produsert. Et menneske må fortsatt ta de riktige valgene, se helheten og styre prosessen.

Alt i alt gjorde KI det mulig for oss å levere et mer komplett og funksjonelt prosjekt, samtidig som vi lærte mye om både utviklingsarbeid, samarbeid med KI og våre egne styrker og svakheter. KI var derfor en klar forbedring av sluttresultatet, men også en påminnelse om viktigheten av kritisk tenkning, testing og god kommunikasjon i alle steg av utviklingsprosessen.

---

## 5. Etiske implikasjoner

### 5.1 Ansvar og eierskap
- Hvem er ansvarlig for koden når KI har bidratt?
Når KI har bidratt til kode er det fortsatt personen/personene som skriver promptene som er ansvarlige. Hvorvidt KI genererte koden har ingenting å si, og det er til syvende og sist personen som bruker KI verktøy som må ta eierskap og ansvar for koden som har blitt generert.

- Hvordan sikrer man kvalitet når KI genererer kode?
Det er lurt å behandle KI generert kode som et utkast. KI generert kode bør alltid kvalitetssikres. Selv om KI for det meste produserer syntaks korrekt kode, er det ofte små feil i logikken eller det helhetlige bildet. Disse små feilene i kode gjør at koden enten ikke fungerer, eller gjør oppgaver på en usikker eller “feil” måte. KI generert kode kan ofte gi uforventede feil, og det kan ta lengre tid å debugge koden enn det hadde tatt å skrive den selv fra bunnen av. Hvis man bruker KI generert kode som et utkast, er man forberedt på å løse opp feil i logikken og eventuelle problemer med ytelse

- Diskuter spørsmål om opphavsrett og intellektuell eiendom
Kode generert av KI ligger i en gråsone når det gjelder opphavsrett og intellektuell eiendom. Opphavsrett beskytter kode skapt av mennesker. Dermed, dersom det er KI som har generert koden, er det ingenting som tilsier at den skal beskyttes av opphavsrett. En kan argumentere for at KI ikke hadde generert koden uten menneskelig input, og da kommer spørsmålet: Hvor går grensen for hvor mye/lite menneskelig innsats som kreves for at KI generert kode skal regnes som menneske skapt og dermed beskyttes av opphavsrett? Er det nok at en person har skrevet prompter, eller må personen redigere koden?

### 5.2 Transparens
- Bør det være transparent at KI er brukt?
Ja, det bør være åpenhet om bruk av KI i utviklingsprosjekter. Når KI brukes til å generere kode, dokumentasjon eller beslutningsgrunnlag, er det viktig at både medstudenter, lærere og eventuelle brukere vet hvilken rolle KI har spilt. Transparens handler både om faglig integritet og om å vise hvilke deler av prosjektet som er resultat av menneskelig arbeid, og hvilke som er støttet av KI. Dette gjør det også enklere å forstå prosjektets begrensninger, valg og kvalitet.

- Hvordan dokumenterer man KI sin bidrag?
KI-bidrag kan dokumenteres ved å lagre promptene som ble brukt, beskrive hvilke verktøy som ble benyttet, og forklare hvilke deler av prosjektet KI genererte eller påvirket. For eksempel kan man beskrive hvilke deler av koden KI stod for, hvor KI ble brukt til feilsøking, og når KI ble brukt i planlegging eller design. Ved å dokumentere bruken av KI tydelig, er det lettere for andre å følge prosessen og vurdere kvaliteten på utviklingsarbeidet.

- Hva er konsekvensene av å ikke være åpen om KI-bruk?
Manglende transparens kan føre til flere problemer. For det første skaper det et feilaktig bilde av arbeidsinnsatsen og kompetansen som ligger bak prosjektet. Det kan også bli vanskeligere å feilsøke eller videreutvikle koden senere, siden man ikke vet hvilke deler som er maskinprodusert og potensielt mer sårbare for feil. I tillegg kan det svekke tilliten til prosjektet og til utvikleren. I en faglig sammenheng kan det også oppfattes som uetisk eller i verste fall som juks å ikke oppgi KI-bruk, som igjen kan føre til utestenging av eventuelle universitet og høyskoler sånn som Høgskolen i Molde, spesielt når KI har hatt en betydelig rolle i resultatet.

### 5.3 Påvirkning på læring og kompetanse
- Hvordan påvirker KI-avhengighet fremtidig kompetanse?
Avhengighet av KI kan gjøre utviklingsprosessen raskere og mer effektiv, men den kan også føre til at man ikke utvikler like dype tekniske ferdigheter som man ellers ville gjort. Når KI løser mye av logikken og strukturen i koden, kan det føre til at man hopper over viktige læringssteg som tradisjonelt bygger forståelse. Hvis man alltid lener seg på KI, kan det bli vanskeligere å arbeide uten slike verktøy eller å forstå komplekse problemer når KI ikke leverer et perfekt svar.

- Hvilke ferdigheter risikerer man å ikke utvikle?
Man risikerer å miste trening i grunnleggende programmering, feilsøking, algoritmisk tenkning og debugging, ferdigheter som vanligvis blir styrket gjennom repetisjon og praktisk øving. I tillegg kan man gå glipp av dyp forståelse for arkitektur, datastrukturer og optimalisering. Det er også lett å bli dårligere på å lese og tolke kode dersom man kun baserer seg på KI-genererte løsninger.

- Balanse mellom effektivitet og læring
Den største utfordringen er å finne riktig balanse. KI er et kraftig verktøy som kan spare tid, men for at man skal lære noe av prosessen må man aktivt analysere, forstå og vurdere det KI produserer. En god strategi er å bruke KI som en lærerer og støtte, ikke som en erstatning for egen innsats. Ved å stille spørsmål, teste løsninger og forsøke å forstå hvorfor ting fungerer, kan KI bidra positivt til læring i stedet for å redusere den. Kombinasjonen av KI-assistanse og bevisst refleksjon gjør jobben mer effektiv og den skaper bedre kompetanseutvikling.

### 5.4 Arbeidsmarkedet
- Hvordan kan utbredt KI-bruk påvirke fremtidige jobber i IT?
Når KI blir ordentlig integrert i utviklingsprosesser, vil mange av de tradisjonelle oppgaver rundt IT bli automatisert, eller kraftig effektivisert. Oppgaver som før ble brukt uten KI, og som krevde flere timer med manuell koding og testing, vil kunne bli gjort på få minutter. Dette vil føre til at utviklere i større grad vil jobbe rundt problemløsning, arkitekter og ta beslutninger fremfor å produsere egen kode.
- Hvilke roller vil bli viktigere/mindre viktige?
Roller som vil bli viktigere er prompt engineers, altså evnen til å formulere instrukser og kvalitetssikre KI output vil bli mer etterspurt. Systemarkitekter vil bli etterspurt siden mennesker som kan forstå helheten og strukturere prosjekter på riktig måte vil bli viktigere. Roller som blir mindre viktige er rene kodeprodusenter ettersom KI selv vil skrive koden, mens menneskene får jobben med å overvåke og vurdere potensielle løsninger. Rollene vil ikke forsvinne, men de vil gjennom drastiske endringer med et mye større fokus på problemløsning og kvalitetssikring. 
- Deres refleksjoner om fremtidig karriere i en KI-drevet verden 
Vi tenker at KI ikke kommer til å erstatte menneskene direkte, men at arbeidsoppgavene og roller endres. At det må opparbeides en metode for å samarbeide med KI på en måte den ikke bare blir direkte brukt. Slik som i prosjektet vårt der KI tok seg av alt det tekniske mens vi kom med beslutningene og og planene. Dette gjør at menneskene må bli bedre på å stille de riktige spørsmålene, tenke kritisk og være enda mer obs på kvalitetssikring. Det vil aldri være negativt å lære seg de grunnleggende konseptene, men at du ikke trenger å være ekspert på absolutt alt det tekniske for å kunne lage sin egen applikasjon. 

### 5.5 Datasikkerhet og personvern
- Hvilke data delte dere med KI-verktøy?
Vi delte kun offisiell data om emner på høgskolen i Molde som finnes på himolde.no. 
- Potensielle risikoer ved å dele kode og data med KI
Det er flere potensielle risikoer når man deler kode og data med KI. Når man deler kode med KI er det en mulighet at uønsket eller sensitiv informasjon deles. Det er en fare for at dataen man deler med KI blir lagret og brukt på måter du ikke er klar over. KI modeller kan bruke din input til å videre trene modellen og selv om de sier at de er konfidensielle, er det ikke garantert at det ikke skjer en glitch/bug eller at en endring i policy tillater det. 
- Hvordan skal man tenke på sikkerhet når man bruker KI?
Når man bruker KI er det viktig å passe på at man ikke deler sensitiv informasjon gjennom inputs man gir til KI-en. I tillegg er det viktig å overvåke koden slik at man unngår tilfeller hvor KI generer utdatert eller usikker kode. 

---

## 6. Teknologiske implikasjoner

### 6.1 Kodekvalitet og vedlikehold
- Hvordan påvirker KI-generert kode langsiktig vedlikehold?
Vi tror at når KI genererer kode, så glemmer den ofte å ta hensyn til faktorer som påvirker koden over lengre tid. KI-generert kode er vanskelig å skalere, er ofte mer utsatt for hacking og mangler gode rammeverk som sikrer at ting fortsatt funker med nye versjoner av programmer. 
- Er KI-kode like forståelig som menneskeskrevet kode?
KI kan til tider lettere å forstå enn menneskeskrevet kode, men vi tror at som oftest er det vanskeligere å forstå. Det er fordi KI ofte legger til unødvendige linjer med kode og noen ganger lager kode som motstrider seg selv. 
- Utfordringer med å debugge KI-generert kode
Debugging var generelt ganske enkelt og ChatGPT kom med gode forslag og løsninger. Vi tror at det at KI bruker ofte mange kommentarer og navngir funksjoner på en forståelig måte hjelper med debuggingen. 

### 6.2 Standarder og beste praksis
- Følger KI alltid beste praksis og industristandarder?
KI følger ikke alltid beste praksis og skriver ofte kode og programmer som gjør ting på en mer tungvint måte enn nødvendig. 
- Eksempler på hvor KI foreslo utdaterte eller dårlige løsninger
- Viktigheten av å validere KI sine forslag
KI kan foreslå utdaterte løsninger og komme med forslag som ikke gir logisk mening. Derfor bør forslagene alltid dobbelt sjekkes, slik at man unngår etterarbeid. 

### 6.3 Fremtidig utvikling
- Hvordan tror dere KI vil påvirke programvareutvikling fremover?
KI er allerede i ferd med å endre måten programvare utvikles på, og vi tror denne utviklingen bare vil fortsette å gå raskere fremover. Basert på erfaringene våre fra prosjektet, ser vi for oss flere tydelige trender som vil påvirke både arbeidsmetoder, verktøy og ferdighetskrav i fremtiden.
- Hvilke ferdigheter blir viktigere for utviklere?
Ferdigheter som blir viktigere for utviklere er evnen til å samarbeide med KI, det å skrive gode prompts og forstå hvordan KI tenker. Kritisk vurdering og feilsøking blir viktigere, siden man må sjekke om koden faktisk fungerer og holder god kvalitet. Og kommunikasjon og spesifisering, ettersom KI følger instrukser, blir det viktigere å formulere seg godt og presist for å oppnå resultatet man ønsker. 
- Deres anbefalinger for hvordan man bør bruke KI i utviklingsprosesser
Basert på vår egen erfaring anbefaler vi at man bruker KI som et verktøy for å støtte prosessen, ikke som en erstatning for egen vurdering. Vi vil anbefale å bruke KI til å komme raskt igang, men at alt kvalitetssikres. Vær konkret og tydelig i promptene, og test ofte underveis. Sørg for å forstå de viktigste delene av en kode, slik at prosjektet ikke står helt stille dersom det skulle skje en feil. 

---

## 7. Konklusjon og læring

### 7.1 Viktigste lærdommer
[Liste de 3-5 viktigste tingene dere lærte gjennom prosjektet]
1. Viktigheten av å ha en tydelig plan for gjennomførelse.
2. Viktigheten av god kommunikasjon og villighet til kompromiss
3. Effektiv bruk av KI og KI-verktøy

### 7.2 Hva ville dere gjort annerledes?
[Reflekter over hva dere ville endret hvis dere skulle startet på nytt]
- [Tekniske valg]
Vi burde ha startet med en simplere versjon av prosjektet og heller bygd videre på det senere.
- [Bruk av KI]
Vært mer kritisk fra start, og ikke stolt blindt på KI
- [Samarbeid og organisering]
Vi burde ha begynt på oppgaven tidligere. Vi burde ha lagt en realistisk plan på hvor ofte, hvor lenge og når vi kunne møtes. 

### 7.3 Anbefalinger
[Deres anbefalinger til andre studenter som skal bruke KI i utvikling]
- [Råd om effektiv bruk av KI]
Vær kritisk, bruk korte og konkrete prompts, spør om så lite som mulig om gangen
- [Fallgruver å unngå]
Noen ganger “henger” gemini seg opp, da ser det ofte ut som om den jobber med noe eller tenker på neste steg, mens den i virkeligheten ikke gjør noen ting. Da må man bare kansellere requesten og gi ny input/prompt.

En annen ting som er lurt å unngå er å holde på for lenge i samme terminal. Noen ganger når man er ferdig med en oppgave er det lurt å bare stenge ned Gemini for å så åpne på nytt slik at du fjerner gammel context som kan forårsake at KI-en hallusinerer. 

- [Beste praksis dere oppdaget]
Korte prompter med et tydelig mål.
Lagre endringer i koden ofte, oftere enn vanlig, da KI er uforutsigbar og plutselig kan endre noe du ikke forventet. 

### 7.4 Personlig refleksjon (individuelt)

**[Kyrre Vikanes Johannesen]:**
Gjennom dette prosjektet har jeg lært mye om både utviklingsprosesser og bruk av KI som verktøy. Det var lærerikt å se hvordan en applikasjon bygges opp steg for steg, og hvordan struktur, planlegging og testing henger sammen. Jeg oppdaget også hvor viktig det er å være presis når man skriver prompter til KI. Kvaliteten på resultatet avhenger helt av tydelig kommunikasjon.
Jeg syns også det var kult å se en annen måte å integrere KI på. Det var interessant å ha Gemini rett i VS Code og å lære en helt ny måte å gjøre ting på. Prosjektet ga meg bedre forståelse for både fordeler og begrensninger ved KI. Selv om KI gjorde utviklingen mye raskere, opplevde jeg også hvor viktig det er å følge med og kvalitetssikre alt som blir generert. Jeg ble mer komfortabel med feilsøking og kjente igjen flere mønstre i koden etter hvert som vi jobbet.
Samarbeidet i gruppen fungerte godt, og jeg lærte hvor nyttig det er å ha klare mål for hver økt og at ting ofte tar lengre tid enn det man tenker det gjør. Alt i alt har prosjektet gitt meg større trygghet i å jobbe med tekniske verktøy og en bedre forståelse av hvordan KI kan brukes på en effektiv og ansvarlig måte.


**[Fredrik Ansnes]:**
Jeg er positivt overrasket over hvor mye jeg fikk ut av prosessen. Jeg lærte en god del om git og github, noe som jeg har hørt mye om før, men aldri brukt. Det var veldig fint å føle at vi skapte noe, spesielt siden jeg vet at jeg ikke har nok kunnskap til å styre et helt prosjekt selv. Samtidig lærte jeg en del om hvordan utviklingsprosessen fungerte og jeg fant mye nytting og spennende informasjon. Personlig så tror jeg ikke at Vibe koding alene er godt nok til å skape store prosjekter som skal brukes kommersielt. Men jeg tror vibe koding kan brukes av noen med god forståelse for programmering og systemutvikling til å vesentlig redusere tiden man bruker på trivielle oppgaver. Av å jobbe med dette prosjektet føler jeg at jeg har fått et bedre innblikk i hva jeg forstår om programmering og hva jeg ikke forstår.   

**[Johannes Roaldstad]:**
For min del var dette prosjektet både lærerikt og krevende. Men jeg har fått kunnskap og innblikk i et fagfelt jeg ikke hadde noe særlig erfaring med fra før. Det å samarbeide med KI på en slik måte ga meg oversikt og kunnskap til å se hvordan en hel slik utviklingsprosess foregår. Samarbeidet med KI lærte meg viktigheten i det å være presis og tydelig når man kommuniserer, hvis vi formulerte en prompt dårlig eller utydelig, fikk vi det samme svaret tilbake. Jeg lærte også at man ikke kan stole blindt på KI, og at man må være villig til å feilsøke, teste, og spørre dersom man sitter fast. Selv om jeg ikke føler meg som en utvikler av noe slag, har jeg fått mer kompetanse til å bruke tekniske verktøy og mer bevisst på hvordan KI kan støtte kreativitet og problemløsning på en god måte. 

---

## 8. Vedlegg (valgfritt)
- https://github.com/IBE160/SG-KI-Krigerne

---

**Ordantall:** Ca. 4900 ord 